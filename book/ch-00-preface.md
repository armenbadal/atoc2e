# Նախաբան

Երբ որոշել եք սովորեցնել՝ կարճ կապեք։

— Ցիցերոն


C++-ը կարծես թե նոր լեզու է։ Այսինքն՝ այսօր ես կարող եմ իմ մտքերն արտահայտել ավելի հստակ, ավելի պարզ և ավելի ուղղակի, քան դա կարող էի անել C++98-ով։ Ավելին, վերջնական ծրագրերը ավելի լավ են ստուգվում կոմպիլյատորների կողմից և ավելի արագ են աշխատում։

Այս գիրքը C++ լեզուն ներկայացում է ինչպես սահմանված է C++17-ը՝ ընթացիկ ISO C++ ստանդարտը, և իրականացված է C++-ի հիմնական տրամադրողների (մատակարարողների) կողմից։ Որպես լրացում, այստեղ հիշատակվում են կոնցեպտները (concepts) և մոդուլները (modules) այնպես, ինչպես սահմանված են ISO տեխնիկական պայմաններում (ISO Technical Specifications), և ինչպես հիմա կիրառության մեջ են, բայց պլանավորված չեն ներառել ստանդարտի մեջ մինչև C++20-ը։

Ինչպես այլ ժամանակակից լեզուներ, C++-ն էլ մեծ լեզու է, և գոյություն ունեն մեծ թվով գրադարաններ՝ լեզվի արդյունավետ կիրառման համար։ Այս բարակ գիրքը նպատակ ունի փորձառու ծրագրավորողին գաղափար տալ, թե ինչ է իրենից ներկայացնում ժամանակակից C++-ը։ Այն ընդգրկում է լեզվի հիմնական հնարավորությունները և ստանդարտ գրադարանի հիմնական բաղադրիչները։ Այս գիրքը կարելի է կարդալ մի քանի ժամում, բայց ակնհայտ է, որ C++-ի լավ սերտման համար, շատ ավելին կա, քան հնարավոր է սովորել մեկ օրում:  Սակայն դրված նպատակը վերպետության հասնելը չէ, այլ տալ պատկերացում, ներկայացնել կարևոր օրինակներ, և օգնել ծրագրավորողներին ընթածքի մեջ ընկնել:
